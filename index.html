<html>
<head>
	<meta http-equiv="content-type" content="text/html; charset=utf-8" />
	<title>Flogiston</title>
	<meta name="viewport" content="width=device-width, initial-scale=1">
	<link rel="stylesheet" href="css/flogiston.css">
	<meta property="og:title" content="Severák" />
	<meta property="og:image" content="https://www.gravatar.com/avatar/21621c02d6a6ab7b07b4a6982b6ec68e.jpg?s=300" />
	<meta property="og:type" content="website" />
	<meta property="og:description" content="programátor, spisovatel, kartograf, průvodce, loutkoherec a fotograf v zácviku" />
	<!--[if IE]>
	<script src="https://cdnjs.cloudflare.com/ajax/libs/html5shiv/3.7.3/html5shiv.min.js"></script>
	<![endif]-->
</head>
<body>
	<nav class="nav paperlike">
		<a href="#">sed porta</a>
		<a href="#">tempor</a>
		<a href="#" class="active">vestibulum</a>
	</nav>
	<header class="header paperlike">
	<h1><a href="#">Lorem ipsum</a></h1>
	<em>dolor sit amet</em>
	</header>
	<div class="paper">
	
	<article class="article">
	
	<h1 id="zasáhnutí-dobrého-vojáka-švejka-do-světové-války">Zasáhnutí dobrého vojáka Švejka do Světové války</h1>
<p>„Tak nám zabili Ferdinanda,” řekla posluhovačka panu Švejkovi, který opustiv před léty vojenskou službu, když byl definitivně prohlášen vojenskou lékařskou komisí za blba, živil se prodejem psů, ošklivých nečistokrevných oblud, kterým padělal rodokmeny. Kromě tohoto zaměstnání byl stižen revmatismem a mazal si právě kolena opodeldokem.</p>
<p>„Kerýho Ferdinanda, paní Müllerová?” otázal se Švejk, nepřestávaje si masírovat kolena, „já znám dva Ferdinandy. Jednoho, ten je sluhou u drogisty Průši a vypil mu tam jednou omylem láhev nějakého mazání na vlasy, a potom znám ještě Ferdinanda Kokošku, co sbírá ty psí hovínka. Vobou není žádná škoda.”</p>
<p>„Ale, milostpane, pana arcivévodu Ferdinanda, toho z Konopiště, toho tlustýho, nábožnýho.”</p>
<p>„Ježíšmarjá,” vykřikl Švejk, „to je dobrý. A kde se mu to, panu arcivévodovi, stalo?”</p>
<p>„Práskli ho v Sarajevu, milostpane, z revolveru, vědí. Jel tam s tou svou arcikněžnou v automobilu.”</p>
<p>„Tak se podívejme, paní Müllerová, v automobilu. Jó, takovej pán si to může dovolit, a ani si nepomyslí, jak taková jízda automobilem může nešťastně skončit. A v Sarajevu k tomu, to je v Bosně, paní Müllerová. To udělali asi Turci. My holt jsme jim tu Bosnu a Hercegovinu neměli brát. Tak vida, paní Müllerová. On je tedy pan arcivévoda už na pravdě boží. Trápil se dlouho?”</p>
<p>„Pan arcivévoda byl hned hotovej, milostpane. To vědí, že s revolverem nejsou žádný hračky. Nedávno taky si hrál jeden pán u nás v Nuslích s revolverem a postřílel celou rodinu i domovníka, kterej se šel podívat, kdo to tam střílí ve třetím poschodí.”</p>
<p>„Někerej revolver, paní Müllerová, vám nedá ránu, kdybyste se zbláznili. Takovejch systémů je moc. Ale na pana arcivévodu si koupili jistě něco lepšího, a taky bych se chtěl vsadit, paní Müllerová, že ten člověk, co mu to udělal, se na to pěkně voblík. To vědí, střílet pana arcivévodu, to je moc těžká práce. To není, jako když pytlák střílí hajnýho. Tady jde vo to, jak se k němu dostat, na takovýho pána nesmíte jít v nějakých hadrech. To musíte jít v cylindru, aby vás nesebral dřív policajt.”</p>
<p>„Vono prej jich bylo víc, milostpane.”</p>
<p>„To se samo sebou rozumí, paní Müllerová,” řekl Švejk, konče masírování kolen, „kdybyste chtěla zabít pana arcivévodu, nebo císaře pána, tak byste se jistě s někým poradila. Víc lidí má víc rozumu. Ten poradí to, ten vono, a pak se dílo podaří, jak je to v tej naší hymně. Hlavní věcí je vyčíhat na ten moment, až takovej pán jede kolem. Jako, jestli se pamatujou na toho pana Luccheniho, co probod naši nebožku Alžbětu tím pilníkem. Procházel se s ní. Pak věřte někomu; vod tý doby žádná císařovna nechodí na procházky. A vono to čeká ještě moc osob. A uvidějí, paní Müllerová, že se dostanou i na toho cara a carevnu, a může být, nedej pánbůh, i na císaře pána, když už to začli s jeho strýcem. Von má, starej pán, moc nepřátel. Ještě víc než ten Ferdinand. Jako nedávno povídal jeden pán v hospodě, že přijde čas, že ty císařové budou kapat jeden za druhým a že jim ani státní návladnictví nepomůže. Pak neměl na útratu a hostinský ho musel dát sebrat. A von mu dal facku a strážníkovi dvě. Pak ho odvezli v košatince, aby se vzpamatoval. Jó, paní Müllerová, dnes se dějou věci. To je zas ztráta pro Rakousko. Když jsem byl na vojně, tak tam jeden infanterista zastřelil hejtmana. Naládoval flintu a šel do kanceláře. Tam mu řekli, že tam nemá co dělat, ale on pořád vedl svou, že musí s panem hejtmanem mluvit. Ten hejtman vyšel ven a hned mu napařil kasárníka. Von vzal flintu a bouch ho přímo do srdce. Kulka vyletěla panu hejtmanovi ze zad a ještě udělala škodu v kanceláři. Rozbila flašku inkoustu a ten polil úřední akta.”</p>
<p>„A co se stalo s tím vojákem?” otázala se po chvíli paní Müllerová, když se Švejk oblékal.</p>
<p>„Voběsil se na kšandě,” řekl Švejk, čistě si tvrdý klobouk. „A ta kšanda nebyla ani jeho. Tu si vypůjčil od profousa, že prý mu padají kalhoty. Měl čekat, až ho zastřelejí? To vědí, paní Müllerová, že v takový situaci jde každému hlava kolem. Profousa za to degradovali a dali mu šest měsíců. Ale von si je nevodseděl. Utek do Švejcar a dneska tam dělá kazatele ňáký církve. Dneska je málo poctivců, paní Müllerová. Já si představuju, že se pan arcivévoda Ferdinand také v tom Sarajevu zmejlil v tom člověkovi, co ho střelil. Viděl nějakého pána a myslil si: To je nějakej pořádnej člověk, když mně volá slávu. A zatím ho ten pán bouch. Dal mu jednu nebo několik?”</p>
<p>„Noviny píšou, milostpane, že pan arcivévoda byl jako řešeto. Vystřílel do něho všechny patrony.”</p>
<p>„To jde náramně rychle, paní Müllerová, strašně rychle. Já bych si na takovou věc koupil brovnink. Vypadá to jako hračka, ale můžete s tím za dvě minuty postřílet dvacet arcivévodů, hubenejch nebo tlustejch. Ačkoliv, mezi námi řečeno, paní Müllerová, že do tlustýho pana arcivévody se trefíte jistějc než do hubenýho. Jestli se pamatujou, jak tenkrát v Portugalsku si postříleli toho svýho krále. Byl taky takovej tlustej. To víte, že král nebude přece hubenej. Já tedy teď jdu do hospody U kalicha, a kdyby sem někdo přišel pro toho ratlíka, na kterýho jsem vzal zálohu, tak mu řeknou, že ho mám ve svém psinci na venkově, že jsem mu nedávno kupíroval uši a že se teď nesmí převážet, dokud se mu uši nezahojí, aby mu nenastydly. Klíč dají k domovnici.”</p>
<p>V hospodě U kalicha seděl jen jeden host. Byl to civilní strážník Bretschneider, stojící ve službách státní policie. Hostinský Palivec myl tácky a Bretschneider se marně snažil navázat s ním vážný rozhovor.</p>
<p>Palivec byl známý sprosťák, každé jeho druhé slovo byla zadnice nebo hovno. Přitom byl ale sečtělý a upozorňoval každého, aby si přečetl, co napsal o posledním předmětě Viktor Hugo, když líčil poslední odpověď staré gardy Napoleonovy Angličanům v bitvě u Waterloo.</p>
<hr />
<p>Hašek, Jaroslav. Osudy dobrého vojáka Švejka za světové války [online]. V MKP 1. vyd. Praha : Městská knihovna v Praze, 2011 [aktuální datum citace e-knihy – př. cit. rrrr-mm-dd]. 1. a 2. díl. Dostupné z WWW: <a href="http://web2.mlp.cz/koweb/00/03/37/00/55/svejk.pdf">http://web2.mlp.cz/koweb/00/03/37/00/55/svejk.pdf</a>.</p>
<p>Vydání (obálka, grafická úprava), jehož autorem je Městská knihovna v Praze, podléhá licenci Creative Commons Uveďte autora-Nevyužívejte dílo komerčně-Zachovejte licenci 3.0 Česko .</p>

	
	</article>
	
	<hr>
	
	<article class="article">
	
	<h1><a href="#">Vestibulum sed interdum</a></h1>
	
	<img src="https://placekitten.com/1280/1024">
	
	<a href="#"><img src="https://placekitten.com/300/300"></a>
	
	<img src="https://placekitten.com/300/120">

	<p>Nam at tortor vel mauris cursus iaculis. Etiam tincidunt, ante id maximus pharetra, ante erat pharetra nisl, at rhoncus magna leo sit amet velit. In in sodales felis. Donec at lobortis nibh, sed volutpat dui. Phasellus ultrices venenatis felis sit amet blandit. Pellentesque at magna vitae metus varius varius id a magna. Etiam quis ante sed nunc fermentum fermentum. Nam metus arcu, facilisis in porttitor vel, suscipit a nibh. Praesent sit amet congue elit. Sed tellus erat, interdum ac lacus bibendum, blandit finibus arcu. Duis at elementum tortor, in molestie magna. Sed pretium ipsum eget lobortis placerat.</p>

	<p><a href="#">foo</a></p>

	<p>Lorem ipsum dolor sit amet, consectetur adipiscing elit. Sed pulvinar erat vehicula lorem luctus aliquet. Sed pulvinar volutpat nunc eget tristique. Nulla vel dui rutrum, elementum erat vitae, faucibus augue. Vestibulum ultrices risus a justo dignissim posuere. Quisque pulvinar, nibh in ullamcorper luctus, ex magna dapibus lectus, eu fringilla augue tortor et massa. Nulla vel quam eget erat facilisis sollicitudin. Etiam sodales rhoncus urna, ut sodales purus faucibus non. Curabitur ut felis elit. Nam iaculis est non efficitur scelerisque. Sed sapien arcu, ullamcorper id sapien vel, volutpat suscipit leo. Suspendisse tortor lorem, dictum quis ligula ut, hendrerit efficitur ligula. In ultricies scelerisque metus. Donec in placerat nisl.</p>

	</article>
	
	</div>

</body>
</html>